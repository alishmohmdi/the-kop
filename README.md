bank system in c++ , a project that its not complete but it has the structer of bank system that you can change it personally for yourself .
project in farsi : 
یک بانک بسیار باسابقه می‌خواهد سیستم مالی خود را از نو و به زبان C++ بازنویسی کند، چرا که کد قبلی بانک به زبانی نوشته شده که مدت هاست از صنعت کنار گذاشته شده و کسی باقی نمانده که بانک برای توسعه و رفع عیب سیستم‌اش استخدام کند. یکی از مدیران بانک که در کودکی کلاس کامپیوتر و برنامه نویسی می‌رفته، سعی کرده سیستم بانک را برای برنامه نویسان بعدی توصیف کند تا بتوانند سیستم جدید را بر اساس داده هایی که نیاز به ذخیره سازی و کار بر روی آن دارند، ایجاد کنند.

سیستم بانکی:

سیستم بانکی شامل کلاس های مدیر، کارمند، مشتری، حساب، کارت، تراکنش، وام و ... است. از طریق این سیستم، مدیریت تمام قسمت های بانک انجام می‌شود؛ تراکنش ها ثبت می‌شوند، مشتری ها موجودی خود را مشاهده می‌کنند، وام می‌گیرند و ... . برخی جزئیات سیستم بانکی در زیر آورده شده اما شما به عنوان برنامه نویس، لازم است طراحی آن را کامل کرده و پیاده سازی آن را انجام دهید:

کلاس مدیر (Admin):

در این کلاس، نام کاربری، ایمیل، رمز عبور، شماره تلفن، کد ملی و دیگر اطلاعات مدیران بانک ذخیره می‌شود. همچنین یک تابع login در این کلاس وجود دارد که نام کاربری و رمز عبور را دریافت می‌کند و در صورتی که مدیری با این نام کاربری و رمز عبور در سیستم وجود داشت، مقدار true و در غیر اینصورت، مقدار false را برمیگرداند.

کلاس کارمند (Employee):

همانند کلاس مدیر است و علاوه بر فیلد های کلاس مدیر، یک فیلد حقوق نیز دارد که مبلغ حقوق ماهانه هر کارمند در آن ثبت می‌شود (ما بنا به دلایلی نمیخواهیم حقوق مدیران در جایی ثبت شود، بنابراین برای دور ماندن چشم حسودان، از اضافه کردن این فیلد به کلاس مدیر خودداری کنید)

کلاس مشتری (Customer):

نام کاربری و رمز عبور، ایمیل، تلفن و ... را برای مشتری نیز پیاده سازی کنید و تابع login را برای او تعریف کنید. همچنین یک تابع register ایجاد کنید که با دریافت اطلاعات ضروری مانند نام کاربری و رمز عبور، مشتری را ایجاد کند. ثبت نام مشتری ها باید توسط کارمند های بانک تایید شود، بنابراین مشتری هایی که هنوز تایید نشده اند را در لیست دیگری نگهداری کنید که در فرصت مناسب توسط کارمند های بانک بررسی شوند. همچنین هر مشتری میتواند تعدادی حساب، کارت و وام داشته باشد، لازم است لیست این موارد در کلاس مشتری قابل دسترسی باشد. تابع createAccount را نیز برای مشتری تعریف کنید که بتواند از طریق آن برای خود حساب جدید باز کند (لازم است توسط کارمندها تایید شود)

کلاس حساب (Account):

شماره حساب (باید یکتا (unique) باشد و نمیتواند تکراری باشد، به طور خودکار توسط سیستم ایجاد شود). هر حساب حداقل یک مشتری دارد که صاحب آن حساب است و باید در کلاس تعریف شده باشد. همچنین هر حساب میتواند یک یا چند کارت داشته باشد. موجودی حساب، تاریخ ثبت حساب و ... را نیز خودتان به این لیست اتریبیوت ها اضافه کنید.

کلاس کارت (Card):

کارت اعتباری که متصل به یک حساب است و اطلاعاتی مانند شماره کارت، تاریخ انقضا، CVV2 و ... دارد. هر کارت نیز یک رمز ثابت چهار رقمی دارد. با توجه به افزایش خرید های اینترنتی در این چند سال اخیر، اگر بتوانید امکان دریافت رمز پویا (با تاریخ انقضای محدود) را به این کلاس اضافه کنید بسیار مسرت بخش خواهد بود. همچنین متد سوزاندن کارت و تغییر رمز را نیز به این کلاس اضافه کنید که در صورت مفقود شدن کارت، بتوان کارت را موقتا یا دائما غیرفعال کرد.

کلاس تراکنش (Transaction):

هر تراکنش نیز باید شامل اطلاعات آن تراکنش شامل مبلغ، تاریخ، فرستنده و دریافت کننده آن باشد.

کلاس وام (Loan):

وضعیت وام، مبلغ، تاریخ و صاحب وام و اطلاعات مورد نیاز دیگر را در این کلاس ذخیره کنید.

نکته مهم: تمام کلاس ها باید اشیا ساخته شده از خود را در لیستی درون خود نگهداری کنند
